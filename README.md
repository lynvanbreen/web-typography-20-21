# Web Typography, Lyn van Breen VID 1 2020/2021


## Week 1

Week 1 stond in het teken van de opdracht verkennen en de kennismaking met Darice. Mijn groep en ik hebben samen vragen bedacht om haar te stellen. Uit de antwoorden van de vragen bij de kennismaking hebben ik de volgende ontwerpcriteria gehaald:
- De ondertiteling moet altijd leesbaar zijn, en niet bewegen.
- De ondertiteling moet centraal staan, en niet steeds op een andere plek op het scherm staan.
- Onderscheid in wie praat moet aangebracht worden door middel van lettertypes of kleuren.
- Het is prettig als de namen van de personen bij de ondertiteling staat.
- Het lettertype voor ieder persoon en doeleinde moet de gehele film hetzelfde blijven.
- Effecten moeten niet storend zijn.
- Beeld mag niet te veel gemanipuleerd worden, het verhaal moet duidelijk blijven.
- Kleuren koppelen aan emoties en gevoelens en logische combinaties daarmee maken.

### Eerste aanpassingen

Als eerste heb ik de typografie veranderd om een beetje te spelen met de code en erin te komen. Ik heb de stemmen een variant gegeven die ik passend vond. Ik heb gekozen voor het Brenner font omdat deze zo ontzettend veel varianten heeft. Zo kan je de juiste sfeer meegeven aan de tekst. De ondervrager heeft een mono-stijl, omdat hij door een intercom spreekt. Dit geeft het een beetje een robotische sfeer. K heeft Brenner Sans meegekregen, omdat hij een mannelijke, sterke stem heeft. Hierbij is een glad goed leesbaar font passend. Als laatste heb ik de achtergrondkleur zwart gemaakt, omdat dit fijner kijkt en de video en captions groter gemaakt en in het midden gezet van de pagina.

## Week 2

In week 2 heb ik de grootste stappen gezet. Ik ben gestart met een animatie toevoegen bij de eerste sound. Er stond hier al een animatie in de code, maar deze vond ik veel te veel. Mij leek een subtiel schudden van de video een goed idee om de luidheid van het geluid weer te geven. Ook heb ik bij de pieptoon toegevoegd dat de video geleidelijk donker wordt om de benauwde sfeer en de pieptoon te illustreren. Op het moment dat dit abrupt stopt, wordt het ook meteen weer licht. Zonder geluid is dit al aardig in de goede richting van de sfeer, het werkt goed. Maar voor het piepgeluid moest er iets irritants aan toegevoegd worden. 
Ik heb een zwart vlak om de video gemaakt, met de gedachte dat ik om het zwarte vlak heen kleurveranderingen voor de sfeer en geluiden toe kon voegen. Zo blijven de captions wel altijd leesbaar. Ik heb sound captions toegevoegd bij alle geluiden, omdat Darice eerst wel kon horen en dus weet wat bepaalde geluiden zijn. Deze staan in lichtgeel om het verschil met de gesproken tekst te maken. Lichtgeel is een veelgebruikte kleur in de captions wereld en heeft dus geen emotie. Ook heb ik nu aan alle stemmen een naam of functie meegegeven in brackets, dit is iets wat Darice handig vindt.

Na feedback van de docent heb ik een beginnetje gemaakt aan die kleuren voor de achtergrond zodat ik dit nog aan Darice kon laten zien. Aan het begin laat ik de sfeer gelijk er goed in komen door de kleur van de scene op de achtergrond mee te laten kleuren. Ik heb voor de eerste sirene een rode flits toegevoegd en tijdens de pieptoon wordt de achtergrond geleidelijk fel paars. Darice vond het paarse te veel. Dus dit moet anders. De animaties waren wel goed en niet over de top. Deze heb ik later extra toegevoegd aan geluiden die bijna even hard zijn, deze schudden dan ook ietsje minder dan het eerste geluid. Ook zei Darice dat het voor haar altijd lijkt alsof de man die door de gang loopt en "fuck off skinjob" zegt schreeuwt. Dit omdat wij de boze toon willen overbrengen, maar eigenlijk fluistert deze man bijna. 

Na de feedback heb ik de tekst van de passant een veel lichter lettertype gegeven. Namelijk Brenner Light. Zo is het duidelijker dat hij bijna fluistert. Ook heb ik meteen voor de rest van de geluiden kleuranimaties toegevoegd aan de achtergrond. Voor het alarmgeluid is dit een rode flits geworden, omdat rood op deze manier een alarm illustreert. Voor de sirene heb ik voor rood en blauw gekozen, aangezien dit vaak op voertuigen als zwaailicht gebruikt wordt. De koppeling is er dan al gauw met een sirene geluid. Voor de pieptonen heb ik voor een witte flits gekozen, omdat dit het schelle en felle geluid goed weergeeft. Het is een groot contrast met de default zwarte achtergrond. Als laatste heb ik bij de constante pieptoon ook voor een opbouw naar wit gekozen. Deze loopt gelijk met het donkerder worden van de videospeler. Het contrast tussen beide zorgt voor iets wat irritant is en bijna pijn aan je ogen doet, net zoals de pieptoon pijn aan je oren doet.

## Week 3

In week 3 heb ik de laatste feedback gekregen van de docent. Hij was erg te spreken over wat ik had, en zag graag nog dat ik de andere helft van de video zou uitwerken. Enige opmerking was dat de ondertiteling misschien iets ver van de videospeler af stond. Hij vond het een goed idee als ik zou vragen aan mensen die het fragment niet kennen of dit zo is. Hier heb ik allebei iets mee gedaan. 

Als eerste heb ik de ondertiteling aangevuld met classes voor de rest van de video, vervolgens heb ik soundcaptions toegevoegd aan de rest van de video. 

Daarna heb ik de soundcaptions en closedcaptions verder omhoog gezet ondat het inderdaad volgens anderen iets te ver weg van de film zelf staat. Hierdoor kon ik het zwarte vlak ook ietsje kleiner maken.

Als final touch heb ik het tweede deel voorzien van animaties om de geluiden nog beter weer te geven. Voor de pieptoon van de alert die verkegen wordt heb ik voor op zachte flitsen gekozen in het ritme hiervan op de achtergrond. Ook schudt het beeld een klein beetje. Dit vond ik passend omdat het een duidelijk geluid is dat uit de computer komt omdat ze anomaly detecteren tijdens zijn test. Erg belangrijk om visueel te maken. Vervolgens heb ik bij de tonen van de achtergrondmuziek pulserende kleuren gekozen. De kleuren geel, oranje en rood geven een boze intense sfeer mee die de muziek geeft maar ook de frustratie van K. De muziek zwelt aan en dan komt rood erbij. Bij de langere tonen komt een kleurverloop en wordt er langzaam naar de climax gewerkt, wat rood is. Het toppunt van frustratie. De kleuren zijn heel fel, maar ik vind dat alleen echt felle kleuren aan de sfeer bijdragen. Wellicht wat over de top, maar de docent ziet dit wel graag ;)

##Tot slot

Het was heel bijzonder om dit ontwerp te maken speciaal voor Darice. Alles is naar haar wens uitgevoerd en biedt haar de visualisatie van geluid zoals zij het graag zou zien. 





